Sang: fulbertogbeatrice.tex
Titel: Fulbert og Beatrice
Forfatter: Jens Louis Petersen
Melodi: Jeg plukker fløjlsgræs
twocolumn: true

Vers:
I frankens rige, hvor floder rinde
som sølverstrømme i lune dal,
lå ridderborgen på bjergets tinde
med slanke tårne og gylden sal.
Og det var sommer med blomsterbrise
og suk af elskov i urtegård.
Og det var Fulbert og Beatrice,
og Beatrice var sytten år.

Vers:
De havde leget som børn på borgen,
mens Fulbert endnu var gangerpilt.
Men langvejs drog han en årle morgen,
mod Saracenen han higed’ vildt.
Han spidded’ tyrker som pattegrise,
et tusind stykker blev lagt på bår,
for Fulbert kæmped’ for Beatrice,
og Beatrice var sytten år.

Vers:
Med gluttens farver på sølversaddel
han havde stridt ved Jerusalem.
Han kæmped kækt uden frygt og dadel
og gik til fods hele vejen hjem.
Nu sad han atter på bænkens flise
og viste stolt sine heltesår,
som ganske henrykked’ Beatrice
for Beatrice var sytten år.

Vers:
En kappe prydet med små opaler
og smagfuldt ternet med tyrkens blod,
en ring af guld og et par sandaler
den ridder lagde for pigens fod.
Og da hun øjnede hans caprise
blev hjertet mygt i den væne mår.
Af lykke dånede Beatrice,
for Beatrice var sytten år.

Vers:
Da banked’ blodet i heltens tinding,
thi ingen helte er gjort af træ.
Til trods for plastre og knæforbinding
sank ridder Fulbert med stil på knæ.
Han kvad: „Skønjomfru, oh skænk mig lise,
thi du alene mit hjerte rår!“
„Min helt, min ridder,“ kvad Beatrice,
for Beatrice var sytten år.

Vers:
Og der blev bryllup i højen sale
med guldpokaler og troubadour,
og under sange og djærven tale
blev Fulbert ført til sin jomfrus bur.
Og følget hvisked’ om øm kurtice
og skæmtsom puslen blandt dun og vår.
For det var Fulbert og Beatrice,
og Beatrice var sytten år.

Vers:
Men ridder Fulbert den samme aften
af borgens sale blev båren død.
Den megen krig havde tær’t på kraften,
og sejrens palmer den sidste brød.
Oh bejler, lær da af denne vise:
Ød ej din kraft under krigens kår.
Nej, spar potensen til Beatrice,
når Beatrice er sytten år.

Sang: nano.tex
Titel: Nano
Forfatter: Ole Søe Sørensen, 2006
Melodi: Sebastian - Nana

Vers:
Nano, Nano.
Har du set en Nano?
Fremtidens genier
kan stå samlet på en tier

Vers:
Nano, Na-na-na-Nano.
Er det ikke sandt? Jo!
Venlige mikrober.
De er så små, at man ikke
kan se dem - selv i mikroskoper.

Omkv:
Nano. Vi elsker jer
I gør det hele letter’.
For I kan bygge fremtidens tabletter
(Na-na-na-no-na-no-na-no-na-no)
med atomer og nano-pincetter.

Vers:
Nano, Nano.
Søde lille Nano.
Bittesmå profeter
på 10$^{-9}$ meter.

Vers:
Nano. Na-na-na-Nano.
Vogt dig for en Nano.
Fremtidens spioner.
De infiltrerer hvad som helst
ved hjælp af simple diffusioner.

Omkv:
Nano. Vi elsker jeres
nuttede studiner.
For de kan lave bittesmå maskiner
(Na-na-na-no-na-no-na-no-na-no)
som kan vaccinere selv vacciner.

Vers:
Nano, åh nano!
Ingen kan som Nano
nanorere sproget:
Med nano-adaptive nano-
gloser kører Nanotoget.

Omkv:
Nano, Vi elsker jer!
Mikro er blot et minde.
Og selvom I er ret svære at finde
(Be-Be-Besenbacher-Besenbacher)
ved vi, Nano-tiden den er inde.
